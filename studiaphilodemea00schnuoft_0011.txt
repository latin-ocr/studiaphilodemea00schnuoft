Caput Ι.

Fragmenta libri V Sudhausius putavit esse ea,
quae in vol. Π inde a p. 131-—167 leguntur. Has pa-
pyros, etsi nunc duae sint, partes unius papyri esse
demonstrare se posse ait in praef. v01.111) et con-
iungendas cum columnis continuis vol. Ι, quibus nomen
libri V dedit, e similitudine formae et argumenti col-
ligit2). Itaque columnas continuas et fragmenta ista
tres partes eiusdem papyri censuit esse. Nos quidem,
cum talia accurate persequi longum et difficicile sit
in laciniis Herculanensibus, verisimilem quandam ratio-
nem sequemur. Namque veri simile existimabimus
unam papyrum esse et fragmenta ista cum columnis

, continuis libri V concilianda, si res eodem tractu agitur

in columnis atque in fragmentis, et si in nulla alia
parte horum voluminum eundem sensum et eandem
condicionem argumenti reperiemus. Atqui, quod ad
sensum attinet, σύγκρισιν φιλοσοφίας καὶ ῥητορικῆς3)
omnes partes ostendere nos invenimus et Sudhausius
huno etiam titulum tribuit toti libro V4). Tractus
autem argumentationis is est, ut Philodemus dicere
videatur adversus sophistas suorum temporum, libellum
cuiusdam eorum persecutus, quo bona artis dicendi lau-
dibus tolluntur‚ philosophorum scientia et institutio
vitae tamquam inutilis et ignava repellitur. Haec ita

 

1) cfr. p. VII.

2) cfr. praef. vol.I p. XII et XL.

3) cfr. vol. Il p. 146 med.

4) cfr. vol. Ι p. XLI vide quoque supplementum (ed. Sudhaus)
p. XXVII inf.

