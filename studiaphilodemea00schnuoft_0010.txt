6

enim tenet Philodemus per omnes libros suos rhetoricos.
In libri IV tribus partibus 5) agit de artis sophistarum
locis quibusdam, velut de ornamentis dictionis, de actione
(arte hypocritica 6), de partibus orationis ⁷), cle inven-
tiones), de genere demonstrativo ⁹); hic novissimus optime
servatus est locus. In hoc carpit rhetorum aequalium

arrogantiam et levitatem, cfr. p. 214 sup: — τὸ δὲ
σοφιστικὸν γένος τοῦτ’ ἐπαγγέλλεται, πρὸς ὃ καὶ λαλή-
σομεν ἐπὶ τοὺς ἐκδεδομένους ὑπ’ αὐτῶν λόγους

ἀναφέροντες. Quintus sequitur liber ¹0) secundum
rat-ionem Sudhausii11), quae nobis recta videtur esse.
Eadem enim ratione scriptor in libro IV atque in
libro „V“ (neque in alio eorum, qui supersunt, hoc
modo rem tractat) sophistarum scripta aliqua per-
sequitur, argumenta eorum refellendo et doctrinam
vituperando. Tunc autem nobis lux quaedam oborie-
batur in omnium horum voluminum obscuritate, cum
internoscere cupiebamus Philodemum suam exponentem
sententiam et disceptantem aliorum sententias aut philo-
sophorum aut sophistarum. Proposuimus nobis expla-
nanda ea, quae in lib. V inde a p. 253—p. 265 leguntur.
Sed priusquam ad eam partem perveniemus, con-
sideranda nobis erit cetera pars libri V; respiciendum
quoque erit ad librum IV.

5) vol. Ι p. 147 sqq.

6) p. 193 sqq.

7) p. 202 sqq.

ὃ) p. 204 sqq.

9) p. 212 sqq.

10) cfr. vol. I p. 225 sqq.
ll) cfr. vol.I p. XL.

