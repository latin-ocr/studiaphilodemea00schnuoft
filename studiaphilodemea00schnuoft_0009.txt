Philodemi Gadarensis, philosophi Epicurei, operibus
rhetoricis (h. e. de arte rh. scriptis) a Sigfrido Sudhaus
docte restitutis*) multa cognita sunt de controversiis
illis atque disputationibus, quae temporibus antiquis
fuerunt inter philosophos et viros eloquentiae studiosos.
Imprimis in librum H studia sua verterunt viri doc-
tissimi, ex quo libro comperimus, quam vehementer
agitata sit quaestio illa, utrum ars sit rhetorica necne.
Tractatam esse hanc quaestionem quoniam videmus
etiam ex Cicerone l), magis ex Quintiliano 2) et Sexto
Empirico 3), cavendum nobis est, ne parvi aestimemus
alios libros Philodemi, quibus philosophi et oratores aliis
rationibus inter se contendunt. Etenim post librum Π
(vel HI, qui periit) plenius iam non agere videtur de
quaestione illa. In libro Π postquam de aliorum sen—
tentiis dixit, ipse suam posuit, qua arte quadam con-
tineri vult sophisticam rhetoricam, civilem autem
eloquentiam alterius generis esse 4). Ceterum retinere
debemus animo hoc discrimen, quod est inter τὴν ῥητο-
ρικὴν σοφιστικήν (scholasticam) et πολιτικήν (forensem), hoc

 

²²²) Adhibuit Sudhausius ad editionem absolvendam exemplaria
duo, Neapolitanum et Oxoniense, quae papyros descriptas reddunt
et diverso pretio sunt, ipsas papyros multis locis inspexit.

1) d. or. II, 7, 29—30 ex. g.

2) inst. orat. 11,17,

3) vid. adv. mathem. caput, quod est „1963 τοὺς ῥήτοραξίζ.

4) cfr. vol. Ι p. 68 sqq. = suppl. p. 34 sqq.

